---
title: Testing av ADHD
author: Truls Thirud
geometry: 
- a4paper
- margin=2cm
- top=2cm
- bottom=2.5cm
eqnPrefix: likn.
fontsize: 11pt
mainfont: DejaVuSerif
monofont: DejaVuSansMono
sansfont: DejaVuSans
mathfont: DejaVuMathTeXGyre
mathrmfont: DejaVuMathTeXGyre
---
\raggedright

## Oppgave

Det har vært en del diskusjon i media om diagnostisering av ADHD i Norge. 
I følge Aftenposten-artikkelen **[En nasjon på amfetamin](https://www.aftenposten.no/meninger/kommentar/i/8qvkRE/kan-man-kjoepe-seg-en-adhd-diagnose)** fra januar 2025 har antallet med ADHD-diagnose doblet seg fra 2019 til 2023. Antallet som hentet ut ADHD-medisiner i 2023 var 117.000.  Det er ca. 5.580.000 innbyggere i Norge. 
Tallet på 117.000 som bruker ADHD-medisiner utgjør da ca. 2.1 prosent av befolkningen.

I artikkelen over er det en kommentar som viser til et **[spørreskjema - DIVA](https://www.divacenter.eu)** som kan skille mellom personer som har ADHD og de som ikke har det. 

På nettsiden til Diva Foundation har de en **[liste over studier](https://www.divacenter.eu/more-information/validation/)** som sier noe om kvaliteten på spørreskjemaet deres. Den første studien antyder at spørreskjemaet til DIVA Foundation har en *sensitivitet* på 90%. Dette betyr at dersom du faktisk har ADHD - så vil testen i 90% av test-tilfellene avdekke dette - dvs. ha positivt resultat. 

Samme studie peker på at skjemaet har en *spesifisitet* på 73%. Dette betyr at testen i 73% av tilfellene hvor man *ikke* har ADHD vil gi et negativ resultat (og dermed være korrekt).

Anta for regneeksempelet at det finnes personer i befolkningen som faktisk har ADHD som ennå ikke har fått diagnosen. La oss derfor anta at 3% av befolkningen faktisk har ADHD.

1) Anta at en person man ikke vet om har ADHD tar testen og at testen gir et positivt resultat. Hvor stor er sannsynligheten for at personen faktisk har ADHD?

2) Anta at en annen person man ikke vet om har ADHD tar testen og at testen gir et negativt resultat. Hvor stor er sannsynligheten for at personen faktisk ikke har ADHD?

3) Ville svarene på 1 og 2 endret seg hvis testen hadde sensitivitet på 100% i stedet for 90%?

For å gjøre utregningen enklere kan du f.eks. benytte et representativt utvalg på 1.000 personer.
